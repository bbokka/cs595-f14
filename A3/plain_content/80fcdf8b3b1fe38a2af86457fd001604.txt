   #[1]iriscostrop » Feed [2]iriscostrop » Comments Feed [3]iriscostrop
   [4]WordPress.com

[5]iriscostrop

Klein meisje en een grote wereld.

Menu

   [6]Skip to content
     * [7]Home
     * [8]Wie ben ik?

   [9]July 4, 2014 by [10]Iris Costrop

[11]Een gevallen engel

   So when I’m lying in my bed
   Thoughts running through my head
   And I feel that love is dead
   I’m loving angels instead

   Ik ken het nog helemaal, ‘Angels’ van Robbie Williams. Het was je
   lievelingslied en zong het zowat altijd. Toen maakte het nummer mij
   gelukkig met jou in mijn gedachten, nu weent mijn hart stilletjes.
   Omdat het te vroeg was, we te jong waren en ik inzag dat het nooit iets
   ging worden, maar daar nu nog altijd een beetje op hoop. En omdat ik
   een kloof heb gecreëerd die ik niet meer kan dichten.

   Ik mis het. Alles. X-Men, blauw en rood, je stralende ogen, hoe je
   lachte met mijn stomme stoten, je gekke hersenkronkels en hoe we
   hetzelfde waren, maar toch helemaal anders.

   Als ik ergens spijt van heb, is het dat ik je niet meer zie. Toen leek
   het mij voor iedereen beter. Ik moest je uit je hoofd zetten en jij
   mocht er geen idee van hebben, ‘dat zou de vriendschap verpesten’. Een
   beetje afstand deed blijkbaar al genoeg.

   Soms hoop ik dat we elkaar nog gaan kruisen in dit leven. Dat we
   helemaal opnieuw kunnen beginnen. Elkaar opnieuw kunnen leren kennen.

   Soms is een understatement.
   | [12]Leave a comment
   [13]June 8, 2014 by [14]Iris Costrop

[15]Over een ronde kamer met hoeken.

   Soms waan je je in een donkere ronde kamer. Niets verborgen, maar je
   ziet weinig. Tot er plots iets liefs uit een heel onverwachte hoek
   komt. Niet alleen is het liefs onverwacht, vooral de hoek waar het uit
   komt had je niet zien aankomen. Want wat is onverwachter dan een hoek
   in een ronde kamer? In die ronde kamer is een heel klein hoekje, waar
   heel veel mensen over kijken. Ik weet ondertussen dat achter dat hoekje
   een hele nieuwe kamer schuilt, alleen is het te donker om te zien wie
   of wat zich daarin verbergt.

   Toen het in de ronde kamer zwarter dan ooit was, sprankelde er plots
   een licht met lieve woorden uit dat onverwachte hoekje. De kamer werd
   verlicht en de donkere gedachten verdwenen beetje bij beetje, maar er
   kwamen er ook nieuwe bij. Dat licht was zo onverwacht dat ik niet wist
   hoe ik moest reageren of hoe ik het bedanken kon.

   Een nieuw gevoel ontstond dat ik niet kon plaatsen. Was het
   schuldgevoel? Omdat het licht tevergeefs scheen voor mij? Misschien,
   hoewel het niet voor niets geweest was. Was ik boos? Omdat dat licht in
   mijn gedachten binnengedrongen was? Misschien, waarschijnlijk niet. De
   donkere gedachten die er al ronddwaalden in cirkels vervaagden beetje
   bij beetje, maar die nieuwe konden zich niet plaatsen.

   Het enige dat ik wil, is bedanken voor dat sprankeltje licht in die
   donkere kamer. Mijn vrienden doen ook wel altijd hun best om het er te
   verlichten, maar verder dan discolichten komen ze vaak niet: Het is
   leuk, maar je ziet er niet veel door.

   Dus aan dat onverwachte hoekje: Bedankt. Echt waar.
   | [16]Leave a comment
   [17]June 1, 2014 by [18]Iris Costrop

[19]Altijd zilver

   Ken je dat? Het gevoel dat je nergens de beste in kan zijn? Ik hoor
   altijd wel van iedereen “Gij kunt echt alles!”, maar wat is dat waard
   als je nergens in kan uitblinken? Er zal altijd wel iemand beter zijn
   en dat frustreert mij. Noem mij arrogant, noem mij aandachtzoekend,
   noem mij wat je wil, ik heb het allemaal al mogen horen. Ik doe gewoon
   wat ik leuk vind, zoals grapjes vertellen, zingen en muziek
   maken. Sommigen denken dat ik het doe voor aandacht, anderen vinden het
   vervelend en wie weet wat de rest van de bevolking ervan denkt. Ik maak
   mij vaak te druk over de kleinste dingen, maar durf die met niemand te
   delen omdat ik ze niet wil lastigvallen met mijn stomme problemen.
   Iedereen zal wel naar mij komen voor een luisterend oor, wat ik niet
   erg vind. Sterker nog, ik vind dat stiekem geweldig. Zo krijg ik toch
   ergens het gevoel dat ik niet helemaal nutteloos ben. Ik ben altijd
   middelmatig, maar toch noemt iedereen mij ‘apart’. Wel wauw, wat een
   talent: ik ben apart! Daar zal ik ver mee komen. En hoezo apart? Ik
   hoor wekelijks wel van iemand dat ik hen aan iemand doe denken. Super
   uniek. Ik maak er mijn masker van, waardoor niemand kan zien wat er
   binnenin gebeurd. Ik ben altijd ‘die grappige’. Sommigen vergeten vaak
   dat ik wel degelijk gevoelens heb. Het is niet omdat ik van mijn
   buitenkant een harde korst heb gemaakt, dat ik vanbinnen niet zacht
   ben. Die korst is alleen nog maar dubbel zo dik geworden door personen
   die misbruik maakten van mijn zwakke kern. Maakte het mij sterker? Ja,
   waarschijnlijk wel. Durf ik er vlot over spreken? Alles behalve, die
   korst houdt meer tegen dan ooit tevoren. Mensen zien mij anderzijds als
   een heel zelfzeker persoon, want ‘ik durf mij uitleven op een podium
   enzo’. Dat is omdat ik dat graag doe, niet omdat ik zelfzeker ben. Er
   zijn nachten dat ik wakker lig, omdat ik mij zorgen maak over hoe
   mensen mij zien en wat zij van mij denken. Ik geef iedereen altijd de
   raad om dat te negeren, maar doe het zelf zelden of nooit.

   Maar ik krijg niet alleen de tweede plaats als het op talenten
   neerkomt. De vraag “Hebt gij eigenlijk al een vriendin gehad?” begint
   steeds gênanter te worden. Ik ben 18 jaar en mijn antwoord is nog
   steeds “nee”. Dan proberen ze het minder ongemakkelijk te maken met “Ja
   maar voor u is dat natuurlijk anders he, gij hebt een kleiner aanbod
   enal”. Neen. Stop daar. Mijn probleem is dat ik steeds op de tweede
   plaats word geschoven. “Ik ben een te goede vriendin om te verliezen.”
   Als ik mijn adres ergens moet neerpennen ben ik bijna geneigd om
   ‘Zilverstraat 1, 0000 Friendzonestad’ te schrijven. Heel lief dat ze zo
   om mij geven, maar mijn frustraties stapelen zich op in een vat waar
   niemand van wil drinken. Ik heb het gevoel dat ik nooit voor iets of
   iemand goud ga zijn. Ik zal altijd een diamant zijn, want “diamonds are
   a girl’s best friend”. Daarbij ook sterk en schitterend langs buiten,
   maar wat er binnenin zit, weet bijna niemand.

   Ook deze blog is niet één van de beste, maar het is wel de enige plek
   waar ik mijn masker even in de schuif kan leggen en mijn vat kan
   overtappen. Mijn hersenspinsels schreeuwen door elkaar, een kakofonie
   waarvan ik zelf niets begrijp. Met deze blog wil ik zoeken naar de ware
   dirigent in mezelf om dit gedachtenorkest te dirigeren.
   | [20]2 Comments
   [21]May 25, 2014 by [22]Iris Costrop

[23]Familie-uitstap naar de stembus

   Zondag 25 mei 2014, omstreeks 11:08.

   Hier sta ik dan. Voor de eerste keer in die rij waar iedereen altijd
   over zaagt dat het tijdsverlies is. Het gaat uiteindelijk maar over de
   besturing van ons land he, no big deal. Ik probeer niet op te vallen en
   geen verdachte beweging te maken. Zouden ze het doorhebben dat ik een
   new kid on the block ben? Waarschijnlijk wel, want ik blijf het maar
   herhalen tegen mijn zus. Zenuwen en zo van die dingen.

   Een dik half uur later is het bijna aan mij. Het angstzweet breekt me
   uit en ik begin te denken. ‘Oh nee, ik ga per ongeluk op het foute
   bolletje klikken.’ ‘Voor je het weet schiet die stembus, net als de
   N-VA promobus, in brand. Het zou weer typisch mij zijn.’ Ik word uit
   mijn gedachten opgeschrikt door een meneer die zegt dat kotje 2 vrij
   is. Ik struikel over mijn woorden en voeten en raak bijna verward in
   het gordijn. Oei. Dat machien is ook groter dan verwacht, waar moet ik
   dat kaartje insteken? (Ik gok bij die grote pijl met ‘Kaart hier
   insteken’, nog steeds niet 100% zeker hoor.) Dan het ‘grote’ werk:
   stemmen. Mijn eerste idee was te stemmen op een partij, ‘want ik ken
   daar toch niet zoveel van en ik ken al die mensen niet eens en al’.

   Dju. Ik vind het knopje voor kopstem niet. 1-0 voor de machine. Op een
   persoon stemmen dan maar, een nieuwe dictator zal het wel niet zijn
   zeker?

   Ik struikel terug naar buiten al vechtend met het stemkotgordijn en ze
   sturen mij naar een scanner. ‘De jeugd kan veel beter om met
   technologie!’ Ja goei mop, jongens. Maar goed, gescand briefje in de
   bus, stempel op de stembrief en ik ben er vanaf! Mijn eerste keer aan
   de stembus is zonder brand, krijsende wilde koeien en stervende
   bejaarden verlopen, wat een meevaller!

   Het was ook leuk om te zien dat jongere kinderen ook al zo begaand zijn
   met politiek! Er liep namelijk een jonge knul rond met een piratenhoed
   op. ‘Dat hij op de piratenpartij gestemd had,’ zei ik. Enkele mensen
   lachten ongemakkelijk.
   | Tagged [24]#vk14 | [25]Leave a comment
   [26]April 12, 2014 by [27]Iris Costrop

[28]Hiep hiep hoera voor mezelf!

   18 jaar geleden verliet ik dansend en zingend mijn moeder haar warme
   bolle buik om deze wereld te begroeten.

   18 jaar is misschien maar een flits doorheen de hele geschiedenis,
   maar voor de mensheid is het de eerste periode van een mensenleven. Na
   18 jaar ben je namelijk meerderjarig en zogezegd ‘volwassen’. Hoewel
   dat laatste bij sommige mensen nooit echt tot uiting komt.

   Vanaf je 18de levensjaar mag je plots wat meer. Je maakt ineens deel
   uit van de democratische maatschappij en mag dit uiten door
   bijvoorbeeld te gaan stemmen. Je stem geven aan een idioot die net iets
   minder idioot is dan die andere idioten die ons land proberen te
   leiden. Want op 18 schatten ze je wel oud en wijs genoeg. Je mag vanaf
   18 eigenlijk alles zelf beslissen, wauw wat een vrijheid! Jammer van de
   gevolgen die eraan kunnen hangen, want voor de wet ben je nu volwassen.
   Een mooi verjaardagscadeau: een (tot nu toe) leeg strafblad, hoezee!
   Ook mag ik vanaf nu mijn praktisch rijexamen afleggen, maar dat ga ik
   de mensen in een straal van 10 km rond mijn huis nog niet aandoen. Ik
   mag nu volgens de wet ook 3 gram cannabis met me meenemen of zelf een
   eigen plant kweken, maar ik denk niet dat mijn ma dat echt oké gaat
   vinden. Ook sterke drank is nu toegelaten, jammer dat veel marginale
   jongeren dat al drinken vanaf hun 14 jaar. Daar gaat mijn privilege!


   ‘Kleintjes worden groot’ zeggen ze wel eens. Mama begint al over
   kleinkinderen. Mensen blijven moeilijke vragen ste
   wendy_peter-pan_grow-up llen over mijn toekomstige plannen. Ik vind
   volwassen worden tot nu toe precies nog niet zo leuk. Dus bedacht ik
   even enkele oplossingen:
    1. Ik vlucht naar Neverland, Narnia of een ander fictief land. (Ik
       moet nog wel uitdokteren hoe ik daar zal geraken.)
    2. Ik blijf innerlijk eeuwig kind en maak in plaats van huiswerk een
       huis met Lego.
    3. Of ik kan het gewoon aanvaarden en met volle teugen genieten van
       het leven, want ik zit nu uiteindelijk toch in de fleur van mijn
       leven.


   Zo, nog een paar keer ‘Happy Birthday’ aanhoren en het is weer mooi
   geweest voor een jaar. *toeters* *bellen* *confetti* en *serpentines*
   | [29]Leave a comment
   [30]March 26, 2014 by [31]Iris Costrop

[32]Speedy Gonzales

   “Vrrrrroeeeeemmmm!” “ALLEMAAL UIT DE WEG, IK KOM ERAAAAAAAAAAAAAN!”
   roep ik terwijl ik door het industriepark sjees aan wel 20 km/h. De
   eerste rijles is een mijlpaal in het leven, zolang je er maar niet
   tegen rijdt.

   “Kom we gaan op de baan rijden,” zegt Linda van de rijschool. Het
   angstzweet breekt me uit. Mijn handen glijden van het stuur,
   ‘zweetpollekes’. Dit verbeterde niet toen een politiecombi voorbij
   reed. Het enige dat zich toen in mijn hoofd herhaalde was: “Doe niets
   verdacht.” Ik zag het al gebeuren, mijn eerste rijles wordt ook de
   laatste. Stel je voor: “Ja stopt maar, want dit komt toch nooit goed.
   Hou het maar bij uw fiets, dan kunnen de burgers in deze wijk terug
   buiten komen zonder vrees.” Maar alles ging goed, zo hard valt dat
   immers niet op, zo’n wagen van de rijschool.

   Is er trouwens een woord dat de angst voor vrachtwagens beschrijft? Het
   is alvast een angst waar ik mij over zal moeten zetten, want Linda haar
   arm was stijf, omdat ze altijd moest bijsturen. Anders zaten we in de
   goot. Of tegen het fietspad (inclusief fietser). En ik hou mijn stuur
   geklemd in mijn handen, angstig dat het gaat wegvliegen.


   Al bij al ging het dus goed. Wel jammer voor die 2 fietsers, hond en 5
   duiven. En postbode.

   Sorry he, jongens, echt waar sorry!
   | [33]Leave a comment
   [34]March 25, 2014 by [35]Iris Costrop

[36]Kasten, wormen en heeeeeeel veel papier

   Ik hou van bibliotheken. Van de muffe damp die er hangt. Van de
   kinderen die letterlijk met hun neus in een strip zitten. Van vreemde
   mensen die zoeken naar een DVD over UFO’s en mij vragen of ik er werk,
   terwijl ik er op mijn dooie gemak een boek zit te lezen, zelfs daarvan
   houd ik.

   Bibliotheken hebben nu eenmaal zoiets magisch. De kennis die daar
   opeengestapeld is, zorgvuldig per naam gerangschikt in doolhoven van
   gangen, waar zo nu en dan eens een draak uit verschijnt die je met
   argusogen nakijkt.

   Oeps, het was de bibliothecaresse, mijn fout.

   Of pak gewoon een willekeurig boek uit een schap en aanschouw de
   schaamharen die ertussen zitten, die de vorige lezers zonder twijfel
   als bladwijzers gebruikten, heerlijk toch. Ruik er eens aan en je weet
   meteen waar het boek al geweest is en welk eten er 10 jaar geleden op
   gesmodderd is. Soms durf ik die boeken amper aanraken, niet omdat ze
   ‘vies’ zijn, maar uit de vrees dat ze aan de kast vastgekoekt zijn, of
   dat ze uiteenvallen vanaf ik ze aanraak omdat ze al zo oud zijn. Zo van
   die boeken met gele bladzijden waar je niet echt zeker van bent of ze
   al zo oud zijn, of dat er op geplast is. Zelfs de geur kan je daar niet
   meer helpen.

   Wie heeft er nu nood aan een nieuw boek als je er een van de bib kan
   lenen? Je moet zelfs niet bijbetalen voor de schaamhaarbladwijzer of
   een stuk wafel dat er tussen geplet is als snack, wat een luxe! [37]
   Afbeelding
   | [38]Leave a comment

Post navigation

   [39]← Older posts
   Search ____________________ Search

Recent Posts

     * [40]Een gevallen engel
     * [41]Over een ronde kamer met hoeken.
     * [42]Altijd zilver
     * [43]Familie-uitstap naar de stembus
     * [44]Hiep hiep hoera voor mezelf!

Recent Comments

   [45]Froy on [46]Altijd zilver
   [47]markozusia on [48]Altijd zilver

Archives

     * [49]July 2014
     * [50]June 2014
     * [51]May 2014
     * [52]April 2014
     * [53]March 2014

   [54]Create a free website or blog at WordPress.com. | [55]The Misty
   Lake Theme.

   [56]iriscostrop
   [57]Blog at WordPress.com. [58]The Misty Lake Theme.

   [59]Follow

Follow “iriscostrop”

   Get every new post delivered to your Inbox.

   Join 401 other followers

   Enter your email add

   Sign me up
   [60]Powered by WordPress.com


   Add your thoughts here... (optional)________________________
   ____________________________________________________________
   ____________________________________________________________
   ____________________________________________________________
   Post to
   [61]Cancel Reblog Post

References

   Visible links
   1. http://iriscostrop.wordpress.com/feed/
   2. http://iriscostrop.wordpress.com/comments/feed/
   3. http://iriscostrop.wordpress.com/osd.xml
   4. http://wordpress.com/opensearch.xml
   5. http://iriscostrop.wordpress.com/
   6. file:///home/bbokka/cs594/Assignment/programs/html_content/80fcdf8b3b1fe38a2af86457fd001604.htm#content
   7. http://iriscostrop.wordpress.com/
   8. http://iriscostrop.wordpress.com/about/
   9. http://iriscostrop.wordpress.com/2014/07/04/een-gevallen-engel/
  10. http://iriscostrop.wordpress.com/author/iriscostrop/
  11. http://iriscostrop.wordpress.com/2014/07/04/een-gevallen-engel/
  12. http://iriscostrop.wordpress.com/2014/07/04/een-gevallen-engel/#respond
  13. http://iriscostrop.wordpress.com/2014/06/08/over-een-ronde-kamer-met-hoeken/
  14. http://iriscostrop.wordpress.com/author/iriscostrop/
  15. http://iriscostrop.wordpress.com/2014/06/08/over-een-ronde-kamer-met-hoeken/
  16. http://iriscostrop.wordpress.com/2014/06/08/over-een-ronde-kamer-met-hoeken/#respond
  17. http://iriscostrop.wordpress.com/2014/06/01/altijd-zilver/
  18. http://iriscostrop.wordpress.com/author/iriscostrop/
  19. http://iriscostrop.wordpress.com/2014/06/01/altijd-zilver/
  20. http://iriscostrop.wordpress.com/2014/06/01/altijd-zilver/#comments
  21. http://iriscostrop.wordpress.com/2014/05/25/familie-uitstap-naar-de-stembus/
  22. http://iriscostrop.wordpress.com/author/iriscostrop/
  23. http://iriscostrop.wordpress.com/2014/05/25/familie-uitstap-naar-de-stembus/
  24. http://iriscostrop.wordpress.com/tag/vk14/
  25. http://iriscostrop.wordpress.com/2014/05/25/familie-uitstap-naar-de-stembus/#respond
  26. http://iriscostrop.wordpress.com/2014/04/12/hiep-hiep-hoera-voor-mezelf/
  27. http://iriscostrop.wordpress.com/author/iriscostrop/
  28. http://iriscostrop.wordpress.com/2014/04/12/hiep-hiep-hoera-voor-mezelf/
  29. http://iriscostrop.wordpress.com/2014/04/12/hiep-hiep-hoera-voor-mezelf/#respond
  30. http://iriscostrop.wordpress.com/2014/03/26/speedy-gonzales/
  31. http://iriscostrop.wordpress.com/author/iriscostrop/
  32. http://iriscostrop.wordpress.com/2014/03/26/speedy-gonzales/
  33. http://iriscostrop.wordpress.com/2014/03/26/speedy-gonzales/#respond
  34. http://iriscostrop.wordpress.com/2014/03/25/kasten-wormen-en-heeeeeeel-veel-papier/
  35. http://iriscostrop.wordpress.com/author/iriscostrop/
  36. http://iriscostrop.wordpress.com/2014/03/25/kasten-wormen-en-heeeeeeel-veel-papier/
  37. http://iriscostrop.files.wordpress.com/2014/03/img_1305.jpg
  38. http://iriscostrop.wordpress.com/2014/03/25/kasten-wormen-en-heeeeeeel-veel-papier/#respond
  39. http://iriscostrop.wordpress.com/page/2/
  40. http://iriscostrop.wordpress.com/2014/07/04/een-gevallen-engel/
  41. http://iriscostrop.wordpress.com/2014/06/08/over-een-ronde-kamer-met-hoeken/
  42. http://iriscostrop.wordpress.com/2014/06/01/altijd-zilver/
  43. http://iriscostrop.wordpress.com/2014/05/25/familie-uitstap-naar-de-stembus/
  44. http://iriscostrop.wordpress.com/2014/04/12/hiep-hiep-hoera-voor-mezelf/
  45. http://froy.wordpress.com/
  46. http://iriscostrop.wordpress.com/2014/06/01/altijd-zilver/comment-page-1/#comment-3
  47. http://markozusia.wordpress.com/
  48. http://iriscostrop.wordpress.com/2014/06/01/altijd-zilver/comment-page-1/#comment-2
  49. http://iriscostrop.wordpress.com/2014/07/
  50. http://iriscostrop.wordpress.com/2014/06/
  51. http://iriscostrop.wordpress.com/2014/05/
  52. http://iriscostrop.wordpress.com/2014/04/
  53. http://iriscostrop.wordpress.com/2014/03/
  54. https://wordpress.com/?ref=footer_website
  55. https://wordpress.com/themes/misty-lake/
  56. http://iriscostrop.wordpress.com/
  57. https://wordpress.com/?ref=footer_blog
  58. https://wordpress.com/themes/misty-lake/
  59. javascript:void(0)
  60. https://wordpress.com/?ref=lof
  61. file:///home/bbokka/cs594/Assignment/programs/html_content/80fcdf8b3b1fe38a2af86457fd001604.htm

   Hidden links:
  63. http://iriscostrop.wordpress.com/
  64. http://froy.wordpress.com/
  65. http://markozusia.wordpress.com/
